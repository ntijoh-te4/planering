= Agil systemutveckling

Agil utveckling handlar om arbetskultur med fokus att förbättra sammarbetet mellan olika delar av verksamheten för att tillsammans ansvara för att att bygga en så bra produkt som möjligt. Det betyder att både utvecklingsteam och affären arbetar och ansvarar tillsammans med att prioritera och välja ut de viktigaste delarna av arbetet.

Klassiskt har metoder för mjukvaruutveckling kommit från utveckling av andra (fysiska) produkter som t.ex. att bygga en bil eller en bro. En bil designas för att sedan byggas exakt likadana kopior av. Mjukvara behöver oftast inte dupliceras på de sättet. Produkten kan istället fortsätta att utvecklas under hela livscykeln. Skillnaden mellan mjukvara och hårdvara är stor.

En klassisk utvecklingsmetod är `vattenfallsmetoden` där fokus ligger på att minimera sena ändringar eftersom det kan kosta väldigt mycket pengar att tex. förändra en hel fabrik sent i processen. Varje fas blir färdig innan nästa påbörjas. Utvecklingen sker sekvensielt ungefär i dessa steg:

image::agil-vattenfall.png[]

Ett av problemen med att använda en så stelbent process för att bygga mjukvara är att steget från krav färdig produkt blir långt. Ofta vet varken team eller kund vad de vill ha förrän efter produkten är färdig och då är det oftast dyrt att att ändra.

I alla agila metoder arbetar istället företaget för att hela tiden utveckla och leverera nästa fungerande produkt så fort som möjligt. För att göra det måste man arbeta i korta itterationer där fokus är att bryta ner varje större uppgift till lagom stora steg att visa kunden som då kan delta i stärre utsträckning. I varje steg går det att känna på produkten och försöka försäkra sig om att man är på väg åt rätt håll.

Längden på en utvecklingsiteration är olika men ofta från några dagar till några veckor. Det finns lika många olika varianter på agila arbetsmetoder som det finns projekt eller företag.

image::agil-spiral.png[]

.Läs

* https://en.wikipedia.org/wiki/Agile_software_development[Agile software development på Wikipedia] icon:book[]
* https://en.wikipedia.org/wiki/Waterfall_model[Waterfall model på Wikipedia] icon:book[]

== Kanban

`Kanban` är en agil metod från Japan och blev känd från Toyota. Den sk. `kanban-boarden` kommer härifrån. Se https://www.youtube.com/watch?v=iVaFVa7HYj4[Atlassians förklaring av att arbeta iterativt]. Även om de pratar om `Kanban` i videon gäller koncepten. Videon är vald för att den tydligt och enkelt visar hur todos kan hanteras med post-it-lappar. 

`Scrums` (nedan) motsvarighet till `kanban-tavlan` heter `sprint backlog`.

Läs: https://en.wikipedia.org/wiki/Kanban_(development)[Kanban på Wikipedia] icon:book[]

image::agile-kanban-board-wikipedia.jpg[]

== Scrum

Scrum är en av de mest använda agila arbetsmetoden i mjukvaruprojekt. Den bestämmer i större detalj hur arbetet går till.

Läs: https://hyper.peterhagander.se/content/Scrum_broschyr.pdf[Scrum på 5 minuter] icon:book[]


=== Roller i Scrum
*Product owner (PO)* är personen som i första hand ansvarar för att ta fram och prioritera de övergripande förändringar som ska göras i en produkt. Om andra personer (som tex. en utvecklare) vill göra en förändring sker det oftast i samtal med `PO`. Hen representerar kunderna. 

PO ansvarar för att hålla product backlog uppdaterad och prioritera vad som är viktigast att arbeta med just nu.

*Scrum master (SM)* är personen som hjälper utvecklingsteamet att arbeta så effektivt som möjligt. Ofta, men inte allid, är `SM` del av utvecklingsteamet och kan ses som en kombination av coach, fixare och dörrvakt.

SM ansvarar bland annat för att kalla till sprint demo.

*Scrum team* (utvecklare) är personerna som arbetar med att utveckla produkten. Ofta en grupp om 5-9 personer.

Viktigt för teamet är att de lär sig ta på sig lagom mycket arbete under ett sprintmöte så att de kan leverera vad de lovat.

=== Arbetsgången i Scrum (förenklad)
Arbetet sker i `sprints` som är ungefär två veckor långa.

Det första som händer när en `sprint` börjar är att `PO` tillsammans med `SM` och utvecklare på ett `sprint planning meeting` kommer överens om vad som ska göras under nästa `sprint`. De väljer ut lagom många `product backlog items` (från `product backlog`) och lägger på sin `sprint backlog`. En grov estimering av varje `item` görs. 

En `sprint backlog` liknar ofta en `Kanban-board` och kan gärna göras med post-it-lappar som flyttas i kolumner från vänster till höger.

Efter prioriteringarna kan utvecklarna börja arbeta på sprinten och meningen är att de ska kunna arbeta i lugn och ro. Är det ändringar som måste göras under en sprint är det i första hand i samtal mellan `SM` och `PO`.

Arbetet varje dag börjar med ett `standup meeting` (ett ca 10 min långt möte) där alla utvecklare, en i taget, svarar på ungefär dessa frågor:

* _Igår gjorde jag…_
* _Idag ska jag…_
* _Jag har problem med…_

Meningen med dagliga mötet är att alla ska få en bild av hur långt de kommit och vad som är viktigast för att nå målet med `sprinten` och få alla `items` att nå `DoD`.

När sprinten är slut har utvecklare, `SM` och `PO` ett möte med en demo och retrospective (utvärdering) av sprinten. 

Finns det `items` kvar på `sprint backlog` har utvecklarna tagit på sig för mycket arbete för sprinten och mängden arbete utvecklarna kan ta på sig minskas till nästa sprint. Har utvecklarna tagit på sig mer arbete under sprinten ökas antalet poäng de kan ta under nästa sprint. Detta kallas för teames `velocity`.

image::agile-scrum.png[]

=== Definition of Done (DoD)
För att kunna veta när en feature är klar måste alla inblandade komma överens om vad som räknas som färdigt. När något är färdigt borde det betyda att inte mer tid behöver läggas på just den funktionen och om något fel hittas fixas det genom att en ny `item` läggs till `product backlog`.

Om man t.ex. gjort färdigt en `sprint item` kan det betyda att alla tester ska vara körda och fungera och att förändringen godkännats av en kollega i en `peer review` eller `code review`.

Exakta kriterierna skiljer sig mellan olika produkter och företag. Det viktigaste är att alla, inklusive `PO` förstår vad de innebär.

En sak som ibland händer är att en `item` är färdig på fredagen men att en utvecklare ändå måste göra buggfixar på måndagen och tisdagen. För att få en rättvis bild bör måndagen och tisdagens arbete räknas in i hur många poäng `itemen` tog att göra färdigt.

image::geek-poke-doad.jpg[]

=== Story point
För att få reda på hur stor en `item` är används ofta story points istället för timmar, dagar eller veckor. Det är ett relativt mått där fokus ligger mer i att förstå komplexiteten än att sätta ett exakt datum den är färdig. Det finns många saker som måste göras på ett arbete förutom just att producera kod (svara på mail, möten, teambuilding, etc.) eller så blir personal sjuk eller måste vara hemma med sjuka barn. Exakta datum är svåra att hålla.

image::agile-planning-poker.jpg[]

Planning poker är en metod för att gissa storlek på de `items` som ska göras. En `item` i taget läggs fram, varje medlem i teamet får sedan gissa hur stor denna uppgiften än. För planning poker använder man en kortlek med olika poäng som t.ex:

[cols=">1,3"]
|===
| Kort | Beskrivning

| `0` 
| Redan färdig eller på något sätt ogiltig

| `1/2`, `1`, `2`, `3`, `5`, `8`, `13`
| Poäng

| `20`, `40`, `100`, `?`
| En `item` för stor för att tidsuppskattas. Även `?` betyder att mer arbete behövs innan det går att tidsuppskatta. Kanske blir första `itemen` att ta reda på vad den innebär?

| ☕️ 
| Trött! Ge mig kaffe! 

|===

Det finns även andra skalor som t.ex. t-shirt-storlek (`XS` - `XL`).

Förutom ett sätt att estimera är dessutom planning poker ett team-building-event som förtydligar processen och svårigheten i att sätta rätt poäng på en `item`.

=== Velocity
I nästan alla projekt behövs någon form av tidsupskattning eller i Scrum-språk - mängden `items` teamet klarar att göra *färdigt* under en `sprint`. Endast helt färdiga `items` räknas. `Velocityn` uppdateras efter varje sprint.

Inför varje `sprint` samlas `PO` och scrum teamet i ett `sprint planning meeting` där de väljer ut rätt mängd `items` från `product backlog`. `PO` ansvarar för att prioritera och teamet för att ta på sig lagom mycket arbete.

Efter varje sprint räknar man ihop hur många `items` som uppfyller `DoD` under `sprinten`. Summan av poängen är teamets `velocity` för nästa `sprint`. Itterativt justerar man teamets `velocity` efter varje sprint. Vill man kan man sedan göra medelvärde på `velocity` över tid i ett `velocity chart`.

Sätter teamet poäng på alla `items` i hela `product backlog` kan `PO` räkna ut hur många `sprintar` som är kvar i en `burn down chart`. Behövs det kan även en projektledare utifrån de göra en grov beräkning på när arbetet kan vara färdigt. Varje gång en `item` ändras, läggs till eller tas bort från `product backlog` justeras tiden kvar.

Idén är att man istället för att gissa frammåt använder sig av riktig erfarenhet från tidigare sprintar för att göra en så bra uppskattning man kan.

=== Code review / kodgranskning
Kodgranskning är ett verktyg för att hitta fel och inte något obligatoriskt moment i `Scrum`.

De finns många olika sätt att granska kod men förslagsvis måste alla kodändringar granskas av någon som inte jobbat med koden när varje `sprint item` flyttas från `doing` till `done`. Lägg gärna till en `review` eller `testing` kolumn på `kanban-tavlan` dit `items` som väntar på testning läggs innan de når `done`.

Kodgranskning ska vara något enkelt och kan fungera så här:

* Den som skrivit koden visar ändringarna inkl. `commit messages` i Git osv. för en kollega. Uppgiften för kollegan är att ställa frågor så fort något är oklart eller verkar märkligt.
* I bästa fall hittar ni fel i koden som antingen lagas direkt, eller om det är ett större fel flyttas `itemen` tillbaka från `testing` till `doing`.
* Uppgiften är att hitta fel. Ju tidigare ett fel hittas desto enklare och billigare är det att laga.

Det är dessutom en ide för `DoD` och fler får chansen att se mer kod.

== Uppgifter 1 - Agila metoder
Förklara följande med dina egna ord. Skriv ner det i ett dokument. Nästa gång vi ses går vi igenom dem uppifrån och ner. Varje grupp kommer vara delaktig i diskussionen. Träna på att hitta kärnan i era argument - dvs. försök hålla det kort och exakt.

* Vad är en Sprint?
* Förklara de olika rollerna i Scrum: `Product owner`, `Scrum master` och `Scrum team`
* Vad är en `product backlog item` och till vad / varför änvänds de?
* Vad är en `product backlog` och vad är en `sprint backlog`?
* Vad menas med `minimum viable product` (`MVP`)? Ibland används även `minimum viable feature`.
* Vad menas med `definition of done` (`DoD`)?
* Förklara med egna ord vad som menas med att arbeta agilt. Reflektera och diskutera kring varför jag säger att det är en kultur snarare än metod att arbeta (eller vara) agilt?
* Diskutera för och nackledar med `Scrum` jämfört med `Kanban`. För ert team men också från eventuella tidigare erfarenheter av arbete eller hur ni tänker er att arbetet på ett företag med minst ett scrum team kan gå till.
* Beskriv, efter det ni lärt er om agila metoder, hur ni skulle vilja lägga upp arbetet för ert nästa projekt.
* Har ni några tankar om vattenfallsmetoden?

== Uppgift 2 - agila metoder
Återgå och utveckla era svar från uppgifter #1 när ni gör uppgifter #2. Fokus är diskution och reflektion.

* Se en kort repetition: https://www.youtube.com/watch?v=1iccpf2eN1Q
* Varför behövs både en `product backlog` och `sprint backlog`?
* Ibland kan man höra någon säga: _"produktägaren lägger sig inte i under sprinten"_. De är inte nödvändigtvis 100% sant men ambitionen är sann. Varför tror ni upplägget är så?
* När kan en `feature` räknas som färdig (`DoD`)? Fundera ut några konkreta exempel.
* Skulle ni helst vilja arbeta mer som `Scrum` el. `Kanban` i nästa projekt? Motivera.
* Om vi är överens om att vara agil handlar om att ha en flexibel arbetsprocess. + 
Vad betyder det i verkligheten? +
Hur påverkar det era projekt? +
Hur påverkar de ert tillvägagångssätt? +
* Se: https://www.youtube.com/watch?v=J9UjD_cKpnc +
_“Changed mindset. From: *A* leads to be *B* leads to *C* leads to *done*. To *A* -> *B* -> *C* -> *learn* -> *repeat*"_ +
Vad säger han egentligen i videon? Diskutera.
* Hur skulle ert arbete se ut om vi skulle tvinga er att arbeta strikt enligt `vattenfallsmodellen` i nästa projekt? +
Hur skulle arbetsdagarna, från start till slut, se ut? +
Vad tror ni skulle vara lättare / svårare? +
Förklara, diskutera, reflektera och motivera.
* Hur kan ni använda `code review` i era projekt?
* Andra funderingar om `agile`? Vilka nya kunskaper har ni fått nu?

== Uppgift 3 - agila metoder

.Läs
 * https://amazing-outcomes.de/en/blog/a-short-story-about-a-scrum-team[A Short Story About a Scrum Team - Amazing outcomes] icon:book[]
 * https://www.scrum.org/resources/scrum-glossary[Scrum glossary - scrum.org] icon:book[]
 * https://www.agilealliance.org/agile101/agile-glossary/[Agile glossary - Agile alliance] icon:book[]

Plocka upp de fem ord eller koncept du viste minst om, läs på och förbered att berätta för dina klasskamrater. 